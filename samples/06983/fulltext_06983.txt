6983
برادر اوزیل مقصد بعدی او را لو داد
به گزارش ایسنا و به نقل از دیلی میرور، مسوت اوزیل هافبک آلمانی
آرسنال مدت ها است در ترکیب این تیم قرار ندارد و او در تابستان
بازیکن آزاد محسوب خواهد شد. اوزیل با دریافت هفته ای 350 هزار
پوند بیشترین دریافتی را در بین بازیکنان آرسنال دارد.
در حالی که تیم آمریکایی دی سی یونایتد نیز به جمع تیم های خواهان
اوزیل اضافه شده است، فنرباغچه با ارائه پیشنهاد 3 و نیم ساله به این
بازیکن توانسته رضایت اوزیل را جلب کند تا بازیکن ترک تبار آماده
رفتن به این تیم شود.
موتلو برادر مسوت اوزیل با انتشار عکسی از تیم فنرباغچه در
اینستاگرام خود، خبر از پیوستن برادرش به این تیم ترکیه ای داد تا انتقال
اوزیل با فنرباغچه نهایی شود.
به این ترتیب او تا 10 روز آینده رسما قرارداد خود را با تیم فنربافچه امضا
می کند تا خروجی بزرگ آرسنال در نقل و انتقالات زمستانی لقب گیرد.
مسوت اوزیل همراه آلمان موفق شد در جام جهانی 2014 برزیل
قهرمانی در جام جهانی را به دست بیاورد و در سال 2018 هم عضوی از تیم
ناکام ژرمن ها بود که در مرحله گروهی حذف شد و از آن زمان اوزیل نیز
دیگر به تیم ملی فوتبال کشورش دعوت نشد تا 2018 پایانی بر حضور او
در مانشافت باشد.