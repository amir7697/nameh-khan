6994
در قالب تهاتر کمک کند تا قرارگاه سازندگی خاتم‌الانبیا به عنوان
مجموعه‌ای که بنیه مالی قوی دارد، در حرکت پروژه‌ها کمک کند.
نماینده اهواز در مجلس شورای اسلامی با اشاره به تبعات تأخیر اجرای
پروژه‌ها گفت: با تأخیر در اجرای پروژه‌ها، هزینه‌ اتمام یک پروژه‌
چندین برابر می‌شود. همچنین شیرینی خدمت به مردم زمانی است که
پروژه، زودتر به اتمام برسد نه اینکه مانند پروژه متروی اهواز آن‌قدر
طول بکشد که اکنون می‌توانیم آن را به عنوان آثار باستانی ثبت کنیم.
در صورت طولانی شدن اجرای پروژه، تنها به مشکلات مردم افزوده
می‌شود.
وی تصریح کرد: از مجموعه قرارگاه سازندگی خاتم‌الانبیا
می‌خواهیم حتما از بنیه فنی و نیروهای متخصص خوزستانی در اجرای
پروژه‌ها استفاده کند تا گردش مالی نیز در استان خوزستان ایجاد شود.
یوسفی افزود: مقام معظم رهبری به خوزستان عنایت کردند؛ برخلاف
بسیاری که اولین جمله‌ای که در سخنرانی‌ها درمورد خوزستان بیان
می‌کنند این است که باید دین‌مان به خوزستان را ادا کنیم اما در توزیع
اعتبارات عمرانی و اجرای پروژه‌ها چنین کاری نمی‌کنند. پول برای
اجرای پروژه چند هزار میلیارد تومانی انتقال آب وجود دارد اما برای
تأمین آب شرب 702 روستا در خوزستان با پنج رودخانه بزرگ، پول
نیست؛ این مساله نشان می‌دهد که عدالت در عمل اتفاق نیفتاده است.