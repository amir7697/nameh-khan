6995
وی با اشاره به اصلاح مفاد موافقت‌نامه طرح جامع فاضلاب اهواز و
کارون گفت: مشکلاتی که در ویس، ملاثانی و شیبان وجود دارد
مانند اهواز و کوت‌عبدالله است. همچنین برای فاضلاب شهرهای
حوزه انتخابیه اهواز ردیف بودجه مشخصی نداریم بنابراین
موافقت‌نامه را اصلاح کردیم و مقرر شد برای این شهرها نیز اعتباراتی
اختصاص دهیم. شاید این منابع به صورت کامل کفاف همه مشکلات
این شهرها را ندهد اما حداقل اصلاح در موافقت‌نامه انجام شده است.
نماینده اهواز در مجلس شورای اسلامی در خصوص اجرای این پروژه
بیان کرد: برای اجرای این پروژه باید مانند زمان جنگ عمل شود؛
حداقل 400 نقطه بحرانی دچار ریزش فاضلاب یا با مشکلات دیگر
وجود دارد بنابراین اجرای کل پروژه در یک بازه زمانی درست نیست
زیرا مردم در تردد دچار مشکل می‌شوند و ممکن است این پروژه‌ها نیز
جمع نشود. نباید این اشتباه مانند برخی از پروژه‌های قبلی اتفاق
بیافتد. باید کار با محوریت نقاط حاشیه‌ای و کم‌برخوردار شروع
شود و پس از اتمام پروژه در یک نقطه، در نقاط بعدی کار را انجام دهیم.