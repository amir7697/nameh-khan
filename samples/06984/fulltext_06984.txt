6984
برادر جورج فلوید در کنگره: به رنج سیاه‌پوستان پایان دهید
به گزارش ایسنا، فیلونیز فلوید چهارشنبه در سخنانی در کمیته قضایی
مجلس نمایندگان آمریکا، خواهان پایان دادن به رنج سیاه‌پوستان
شد. او از نمایندگان کنگره خواست نگذارند که جان برادرش بیهوده
از دست برود.
فیلونیز فلوید خطاب به نمایندگان گفت:‌ همان رهبرانی باشید که این
کشور و جهان به آن نیاز دارد.
فیلونیز فلوید در حالی در کنگره صحبت می‌کرد که تظاهرات نژادی در
اعتراض به مرگ جورج فلوید در شهرهایی مانند نیویورک و بوستون
برای شانزدهمین روز ادامه داشت.
به گزارش شبکه خبری بی‌بی‌سی، جورج فلوید بیست و پنجم مه (پنجم
خرداد) حین بازداشت جان داد. تصاویر منتشر شده در شبکه‌های
اجتماعی فلوید را در حالی نشان می‌دهد که او روی زمین دراز کشیده و
یک مامور پلیس به نام درک شووین زانویش را بر گردن او فشار می‌داد.
مرگ فلوید با تظاهرات سراسری در آمریکا در اعتراض به خشونت
پلیس علیه سیاه‌پوستان همراه شده است.
مجلس نمایندگان آمریکا که دموکرات‌ها در آن اکثریت دارند، در
حال بررسی یک طرح برای اصلاحات ساختاری پلیس در سراسر
آمریکاست.