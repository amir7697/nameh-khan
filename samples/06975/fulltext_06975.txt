6975
محمدسعید هوشیار در گفت و گو با ایسنا، با بیان اینکه امسال 392 هزار
هکتار گندم در استان کرمانشاه کشت شده، گفت: 301 هزار هکتار از
مزارع استان زیر کشت گندم دیم و بیش از 91 هزار هکتار دیگر زیر
کشت گندم آبی رفته است.
هوشیار با بیان اینکه تاکنون بیش از 184 هزار تن گندم از گندمکاران
استان خریداری شده، گفت: برآورد می‌شود امسال تولید گندم در
استان کرمانشاه به 870 هزار تن برسد و احتمالا میزان خرید گندم مازاد
بر نیاز کشاورزان حدود 670 هزار تن باشد.
سرپرست مدیریت زراعت سازمان جهاد کشاورزی استان
کرمانشاه با اشاره به اینکه برای برداشت گندم هیچ مشکلی در استان
نداریم، گفت: به تعداد کافی کمباین برای برداشت گندم در استان
کرمانشاه وجود دارد.
هوشیار در ادامه با اشاره به تلاش برای پرداخت به‌هنگام مطالبات
گندمکاران، گفت: از طریق استانداری و دستگاه‌های ذیربط پیگیر
پرداخت مطلبات گندمکاران در کوتاهترین زمان ممکن هستیم.
هوشیار بیان اینکه برداشت گندم از مزارع مناطق گرمسیری استان در
شهرستان قصرشیرین از اواسط اردیبهشت شروع شده، گفت: به
احتمال زیاد برداشت گندم در مناطق سرد و معتدل استان تا اواخر مرداد
ادامه پیدا کند.